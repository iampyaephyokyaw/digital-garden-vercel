---
{"dg-publish":true,"permalink":"/Posts/ပညာတတ်လိုစိတ် Will/","tags":["posts","growth"],"created":"2025-03-18"}
---

ပညာရပ်အသစ်တခုကို တတ်မြောက်သွားဖို့ရာမှာ အဓိကအရေးကြီးဆုံးလိုအပ်ချက် Ingredient တခုက သင်ယူသူရဲ့ ပညာတတ်မြောက်လိုစိတ် Will ပဲ။

ဒါက အပေါစားတက်ကျမ်းတွေလိုမျိုး ငါဘာပဲကြိုးစားကြိုးစား ဖြစ်ကိုဖြစ်ရမယ် မြှောက်ပေးတာမဟုတ်ဘူး။

ကျွန်တော်တို့ဘဝတွေ ရံဖန်ရံခါမှာ လုပ်ချင်တာ (Want)၊ လုပ်ဖို့လိုအပ်တာ (Need) နဲ့ လုပ်သင့်တာ (Should) သုံးခုလုံး Align ဖြစ်သွားတာမျိုး ရှားရှားပါးပါး ကြုံရတတ်တယ်။

ကိုယ်ရွေးချယ်တဲ့ ဦးတည်ချက်ဆီ အရောက်ပို့ပေးမယ့် အားအကောင်းဆုံးအင်ဂျင်က ကိုယ့်ရဲ့ လုပ်ချင်စိတ် ဖြစ်ချင်စိတ် လိုချင်စိတ် Want ပဲ။

ဥပမာ - ယှဉ်ကြည့်ပါ။ ဘယ်သူပဲဖြစ်ဖြစ် ဘဝအမှားတွေ ရံဖန်ရံခါ ကြုံရတယ်မလား။ အဲဒီအမှားတွေရဲ့ အကြောင်းတရားတွေဟာ Need လည်းမဟုတ် Should လည်းမဟုတ်ပေမယ့် Want တခုတည်းကနေ မောင်းနှင်သွားတာမျိုး ဖြစ်နေတာတွေ့လိမ့်မယ်။

ဆိုတော့ လုပ်ချင်စိတ် ဖြစ်ချင်စိတ်ရဲ့ Energy ကို ကိုယ့်ဦးတည်ချက်ဆီ ဦးတည်ပြီး Channeling လုပ်ဖို့။
အဲဒီ Want က reasonable တော့ ဖြစ်ပစေပေါ့နော်။ Practically လက်လှမ်းမီနိုင်တာမျိုး။

ကျွန်တော်ဆို ဆေးခြောက်စိုက်တဲ့ပညာ သင်ချင်တာကြာပြီ၊ လောလောဆယ်က လက်လှမ်းမမီသေးဘူး။

You have to choose what you want to learn carefully and wisely.

---
